---
layout: post
title: cherry protection
title-bg: И тази година МВР ще пази черешите в Кюстендилска област
date: 2019-05-25 15:36 +0300
categories: news
---
За поредна година полицията ще организира акция за опазване на селскостопанската реколта в Кюстендилска област. Кампанията ще стартира от 1 юни.

До пика на кампанията по прибирането на черешите охраната ще се поеме от служители на ОДМВР – Кюстендил, като поетапно ще се включват и служители на РДГП – Кюстендил, служители на Дирекция "Жандармерия" на МВР, съобщиха от вътрешното министерство.

Планирано е в рамките на операцията да се осъществяват обходи и в по-малките населени места, където обработваемите площи са по-малко, но присъствието на полиция ще предотврати посегателства и ще пресече опити за извършване на битови престъпления.